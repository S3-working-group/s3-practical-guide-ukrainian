# Вирішення Заперечень

<summary>
Використовуйте інформацію, яку розкриває заперечення, щоб визначити шляхи розвитку пропозицій, домовленостей та дій до достатньо хорошого стану. 
</summary>

Як правило, найефективніше **брати по одному [запереченню](glossary:objection) за раз**, запропонувати поправку, вирішити всі заперечення проти цієї поправки, а потім продовжити з наступним запереченням проти всієї пропозиції в цілому.

Пропозиція стає угодою, коли всі заперечення вирішені.

Заперечення вирішуються шляхом внесення поправок до пропозиції. **Поправки** можуть містити:

- додавання, видалення та/або зміна чогось у пропозиції.
- відкладення вирішення певного заперечення пізніше. (Не забудьте уточнити, хто візьме на себе відповідальність за це, до якого часу і що буде після цього).
- альтернативна пропозиція або домовленість про (спів-)створення нової пропозиції в майбутньому (якщо це вважається більш ефективним, ніж продовження роботи над існуючою пропозицією).
- делегування завдання розглянути, дослідити та/або запропонувати поправку до одного або навіть кількох пов'язаних заперечень окремій особі або групі.
- залишити основну пропозицію без змін і відстежувати результат, оскільки зусилля або витрати на зміну ситуації для вирішення заперечення перевищують очікувані вигоди або переваги.
- просити представника про зворотний зв'язок або внесок (наприклад, під час узгодження стратегії для субдомену).
- візьміть ще трохи часу на роздуми, а потім поверніться до заперечення пізніше.
- тощо

Завжди є якийсь ітеративний наступний крок, який ви можете зробити! Навіть якщо пропозиція не повністю стосується [драйвера](glossary:driver), досягнення згоди щодо **одного або декількох ітеративних наступних кроків** часто буває достатньо. Також іноді корисно розбити все на маленькі кроки, особливо коли ви маєте справу зі складними або заплутаними ситуаціями.

Заперечення можна вирішити, дотримуючись процесу, описаного в розділі [Прийняття Обґрунтованих Рішень](section:reasoned-decision-making):

**Крок 1:** Висуньте пропозицію щодо поправки

**Крок 2:** Зрозуміти запропоновану поправку

**Крок 3:** Перевірте, чи є можливі заперечення проти запропонованої поправки, наприклад, за допомогою жестів. Можливі заперечення представлені в Кроці 4.

Якщо немає можливих заперечень, переходьте до кроку 6 ("Святкування"), в іншому випадку приймайте по одному можливому запереченню за раз, та:

**Крок 4:** Вислухайте аргументацію можливого заперечення і [визначте, чи є висунутий аргумент обґрунтованим](section:test-arguments-qualify-as-objections).

**Крок 5:** Інтегруйте всю інформацію, виявлену на попередньому кроці, щоб покращити запропоновану поправку, а потім поверніться до кроку 3.

**Крок 6:** Святкування! Ви погодили поправку, яка вирішує заперечення!

![Процес вирішення заперечень](img/agreements/resolve-objections.png)

Нижче ви знайдете більш детальну інформацію про те, як пройти кожен крок. Цей процес можна повторювати до тих пір, поки всі заперечення не будуть вирішені. Як і у випадку з усіма шаблонами в S3, ваш підхід до вирішення заперечень може бути скоригований відповідно до вашого контексту.


## Крок 1: Розробіть пропозицію щодо поправки

*Запропонуйте, як змінити пропозицію щодо вирішення заперечення на основі інформації, яку розкриває заперечення.*

Існує багато способів запропонувати поправку. Нижче наведено кілька типових варіантів, які ви можете використати. Ми рекомендуємо використовувати їх у тому порядку, в якому вони представлені: якщо перший варіант не працює, переходьте до наступного і так далі. Після того, як ви ознайомитеся з процесом, ви зможете одразу визначити, який варіант є більш придатним.

1. Запитайте людину, яка висуває заперечення: "*Чи маєте ви пропозицію щодо того, як змінити цю пропозицію, щоб вирішити це заперечення?*"
2. Запитайте групу: "*Хтось має пропозицію, як змінити цю пропозицію, щоб вирішити це заперечення?"*" і виберіть одного учасника, який представить свою пропозицію.
3. Якщо важко одразу запропонувати поправку, запросіть до діалогу на обмежений термін часу, щоб обмінятися думками, а потім запропонувати поправку, яка буде врахована.

Як та будь-яка інша пропозиція, пропозиція поправки дає вам відправну точку, яку потім можна вдосконалити, запросивши та вирішивши заперечення. (див. Крок 4:Тест на Відповідність Одного Аргументу як Заперечення)

Часто буває корисно повторити або підсумувати поправку і записати її, щоб усі бачили.


## Крок 2: Розуміння поправки

*Переконайтеся, що всі розуміють запропоновану поправку.*

** Фасилітатор запитує:** * Чи є запитання щодо розуміння запропонованої поправки?*

Поради для всіх:

- Запитання та відповіді повинні бути короткими та по суті.
- На цьому етапі уникайте дискусій або висловлювання думок щодо обґрунтованості поправки. Сенс цього кроку полягає в тому, щоб переконатися, що запропонована поправка є зрозумілою.
- Додайте відповідні пояснення до письмової поправки.


## Крок 3: Перевірте Наявність Можливих Заперечень

*Люди розглядають запропоновану поправку, а потім вказують, чи є у них можливі заперечення або занепокоєння.*

На цьому етапі потрібно просто визначити, хто має можливі заперечення чи занепокоєння. На наступному кроці заслуховуються аргументи.

**Фасилітатор запитує:** *Чи є якісь можливі заперечення або занепокоєння щодо цієї поправки?* (зверніть увагу, що йдеться про поправку, а не про всю пропозицію!)

Багато груп використовують жести, щоб швидко і чітко вказати, якщо хтось має якісь заперечення.

- Якщо у вас є заперечення проти запропонованої поправки, перейдіть до наступного кроку, Тест  на Відповідність Одного аргументу як Заперечення(посилання).
- Якщо ніхто не висловив можливих заперечень, переходьте до **Крок 6: Святкування**, оскільки ви погодили поправку.


## Крок 4: Тест на Відповідність Одного Аргументу як Заперечення

Будь ласка, зверніться до [Тесту чи Кваліфікуються Аргументи як Заперечення](section:test-arguments-qualify-as-objections).

- Якщо аргумент прийнятний, перейдіть до **Кроку 5** (Вирішення одного Заперечення)
- Якщо аргумент не підходить, поверніться до **Кроку 3**, щоб перевірити, чи є ще якісь можливі заперечення проти запропонованої поправки.


## Крок 5: Вирішіть одне Заперечення

*Повторіть процес: використовуйте патерн "Вирішити Заперечення", щоб вирішити одне заперечення проти поправки.*

Запропонуйте поправку до поточної поправки пропозиції! Майте на увазі, що запропонована поправка може містити пропозицію повністю замінити поточну поправку на іншу.

Як бачите, паттерн "Вирішити Заперечення" можна використовувати рекурсивно. Нижче ви знайдете ілюстрацію, яка показує, як це працює.

![Рекурсивне застосування патерну Вирішення Заперечень](img/agreements/resolve-objections-process.png)


## Крок 6: Святкування!

Ви погодили поправку, яка вирішує заперечення! Перш ніж рухатися далі, не забудьте оновити свою початкову пропозицію, щоб інтегрувати поправку, про яку ви домовилися.
