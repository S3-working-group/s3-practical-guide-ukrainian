# Опис Організаційних Драйверів

<summary>
<strong>Опишіть драйвери організації, щоб їх зрозуміти, обговорити та запам'ятати.</strong>
</summary>

Опис [драйверів](glossary:organizational-driver) може виконуватися групою осіб або окремою людиною. Залежно від їхньої точки зору, вони можуть вирішити пояснити драйвер як **проблему**, яку необхідно вирішити, або як **можливість**, яку можна використовувати.

Простий спосіб описати драйвер - це пояснити:

- **Що відбувається...:** 
    - **поточна ситуація**
    - **ефект** цієї ситуації на організацію
- ...і **що потрібно:** 
    - **потреби** організації щодо цієї ситуації
    - **вплив** від задоволення цієї потреби

Запишіть коротке, але вичерпне резюме. Інформації має бути достатньо, щоб читач зрозумів, чому потрібно вжити заходів або впровадити рішення.

Намагайтеся вкластися в одне або два речення, щоб інформацію можна було легко запам'ятовувати й обробляти.

Додаткова інформація про драйвер може зберігатися в журналі (логбуку).

![Опис Організаційних Драйверів](img/process/describe-organizational-drivers.png)

## Наприклад:

> *"На кухні безлад: немає чистих чашок, раковина переповнена посудом, неможливо швидко випити кави та повернутися до роботи. Нам потрібна кухня в придатному для використання стані, щоб ми могли зосередитися на нашій роботі".*

## 1. Поточна Ситуація

> *"На кухні безлад: немає чистих чашок, раковина переповнена посудом..."*

Опишіть поточну ситуацію:

- Коротко фіксуйте суть того, що відбувається, і, якщо необхідно, контекст, в якому це відбувається.
- Будьте об'єктивними - описуйте спостереження та уникайте оцінок.

## 2. Ефект:

> *"...неможливо швидко випити кави та повернутися до роботи".*

Поясніть ефект від цієї ситуації на організацію:

- Поясніть, **чому** ситуація потребує уваги: як вона впливає на організацію?
- Чітко вказуйте, чи є ефект актуальним або очікуваним.
- Поясніть виклики, втрати, можливості або здобутки.

## 3. Потреба

> *"Нам потрібна кухня в придатному для використання стані..."*

Поясніть [потребу](glossary:need) організації у зв'язку з цією ситуацією:

- **Потреба організації** - це все, що потрібно команді (або окремій особі) для ефективного управління [доменом](glossary:domain).
- Будьте конкретними, чия це потреба ("нам потрібно", "їм потрібно", "мені потрібно").
- Якщо існує незгода про потребу, це допомагає дистанціюватися від конкретних рішень і зосередитися на тому, чого не вистачає організації в цій ситуації.

## 4. Вплив

> *"...щоб ми могли зосередитися на нашій роботі".*

Опишіть вплив від задоволення цієї потреби:

- Поясніть [очікуваний результат](glossary:intended-outcome), потенційні вигоди або можливості.
- Вплив може бути очевидним або неявним, особливо коли наслідки поточної ситуації вже описані.

## Перегляд Драйверів

Переконайтеся, що ви регулярно переглядаєте драйвери, щоб поглибити розуміння того, що відбувається і що потрібно.

Корисні запитання для перегляду драйвера:

- Чи є опис ситуації (все ще) правильним?
- Чи все ще ми пов'язуємо з ситуацією ті самі потреби?
- Драйвер все ще знаходиться в нашому домені?
- Чи зберігає драйвер своє значення?