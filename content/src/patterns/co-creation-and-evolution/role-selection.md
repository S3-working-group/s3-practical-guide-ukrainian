# Обрання ролі

<summary>
<strong>Груповий процес вибору людини на роль за силою аргументації.</strong>
</summary>

Замість того, щоб просто призначати людей на [ролі](section:role) або робити вибір лише на основі більшості, використовуйте процес вибору ролей, щоб:

- використовувати колективний інтелект, заслуховуючи та обговорюючи причини для номінацій
- підвищити відповідальність за рішення
- забезпечити підтримку носія ролі тими, кого це стосується.

Обов'язковою умовою процесу відбору є [чіткий опис ](section:clarify-and-develop-domains) [ домену цієї ролі](glossary:domain).

## Обрання ролі - Кроки

![Процес обрання ролі](img/agreements/selection.png)

1. **Надайте опис ролі:** Якщо можливо, надішліть опис домену ролі заздалегідь.
2. ** Запис кандидатур:** Учасники записують свою кандидатуру на аркуші паперу. Люди можуть номінувати себе, іншу людину або відмовитися.
3. **Причини призначень:** Кожна людина розповідає, кого вона призначила і чому.
4. **Збір Інформації:** Учасники діляться або запитують будь-яку інформацію, яка може допомогти групі зробити відповідний вибір.
5. **Зміни Кандидатур:** Перевірте, чи не хоче хтось змінити свою кандидатуру з огляду на причини та інформації, наданої до цього часу, і вислухайте причини кожної зміни.
6. **Запропонуйте кандидатуру** на цю роль: Фасилітатор керує процесом, щоб визначити відповідну кандидатуру на основі почутих аргументів, наприклад: 
    - пропонуючи кандидатуру самостійно або запитуючи когось із членів групи
    - запрошуючи (деяких) кандидатів домовитися про те, кого слід запропонувати
    - запрошуючи до групового діалогу, щоб допомогти виявити найсильнішу кандидатуру.
7. **Перевірка Заперечень:** Попросіть учасників (включаючи запропонованого кандидата) одночасно сигналізувати, чи є у них [заперечення](glossary:objection).
8. ** Розглянути та вирішити заперечення,** починаючи з будь-якого із запропонованих кандидатів. [Заперечення можуть бути вирішені](section:resolve-objections) багатьма способами, включно з внесенням змін до опису домену ролі або номінуванням когось іншого. Коли всі заперечення будуть зняті, ще раз запитайте (остаточного) кандидата, чи згоден він на цю роль.
9. ** Відсвяткуйте:** Підтвердіть досягнення згоди і подякуйте особі, яка тепер виконуватиме цю роль.

Щоб не впливати на інших, утримайтеся від висловлення особистої зацікавленості або думки до того, як відбудеться відбір.

Іноді вибір ролі виявляє брак потенціалу, відповідного досвіду, якостей чи навичок. Після цього групі потрібно буде розглянути зовнішніх кандидатів, переглянути пріоритети або знайти альтернативний спосіб обліку домену.

Цей патерн також можна використовувати в будь-якій ситуації, коли потрібно вибирати між різними варіантами.