---
title: "Сім принципів"
next_page_title: "Принцип Ефективності"
next_page_url: "principle-effectiveness.html"
prev_page_title: "Чому \"3.0\"?"
prev_page_url: "why-30.html"
---


Соціократія 3.0 побудована на семи фундаментальних принципах, що дозволяють соціократичну та гнучку співпрацю. Оскільки сім принципів відображені у всіх патернах, розуміння цих принципів є корисним для прийняття і має першочергове значення для адаптації патернів Соціократії 3.0.

Практика Соціократії 3.0 допомагає людям оцінити важливу цінність цих основних принципів - як для окремих осіб, так і для організацій - і сприяє їх інтеграції в організаційну культуру.

![Сім Принципів](img/framework/s3-principles-plain.png)

**[Принцип ефективності](principle-effectiveness.html):**

***Приділяйте час лише тому, що наближає вас до досягнення загальних цілей вашої організації**, щоб ви могли найкращим чином використовувати свій обмежений час, енергію та ресурси.*

**[Принцип згоди](principle-consent.html):**

***Висловлюйте, шукайте і вирішуйте заперечення проти рішень і дій,** щоб зменшити потенціал для небажаних наслідків і знайти гідні шляхи вдосконалення.*

**[Принцип емпірицизму](principle-empiricism.html):**

***Перевіряйте всі припущення, на які ви покладаєтесь, за допомогою експериментів та постійного перегляду**, щоб швидко вчитися, осмислювати речі та орієнтуватися в складних ситуаціях якомога ефективніше.*

**[Принцип Постійного Вдосконалення](principle-continuous-improvement.html):**

***Регулярно аналізуйте результати своєї роботи, а потім поступово вдосконалюйте те, що ви робите, і те, як ви це робите, на основі отриманих знань**, щоб ви могли адаптуватися до змін, коли це необхідно, і підтримувати або підвищувати ефективність з плином часу.*

**[Принцип Еквівалентності](principle-equivalence.html):**

***Залучайте людей до прийняття та розробки рішень, які впливають на них**, щоб підвищити рівень залученості та підзвітності, а також використовувати розподілений інтелект для досягнення та розвитку ваших цілей.*

**[Принцип прозорості](principle-transparency.html):**

***Записуйте всю інформацію, яка є цінною для організації, і робіть її доступною для кожного в організації, якщо немає причин для конфіденційності**, щоб кожен мав інформацію, необхідну для розуміння того, як виконувати свою роботу таким чином, щоб зробити найефективніший внесок у загальну справу.*

**[Принцип Відповідальності](principle-accountability.html):**

***Відповідайте, коли щось потрібно, робіть те, про що домовилися, і приймайте свою частку відповідальності за діяльність організації,** щоб те, що потрібно, було зроблено, ніщо не залишилося поза увагою, і кожен робив свій внесок у підвищення ефективності та доброчесності організації.*