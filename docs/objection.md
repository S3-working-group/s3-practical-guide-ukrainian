---
title: "Заперечення"
next_page_title: "Угода"
next_page_url: "agreement.html"
prev_page_title: "Домени"
prev_page_url: "domain.html"
---


_**Заперечення** - це аргумент, пов'язаний з пропозицією, угодою, діяльністю або існуючим станом справ, який розкриває наслідки або ризики, яких ви хотіли б уникнути, або демонструє вартісні шляхи покращення._

Ви можете розглядати заперечення як простий інструмент для збору розподіленого інтелекту та покращення процесу прийняття рішень.

Пам'ятайте, що страх або небажання озвучувати заперечення може перешкодити людям, командам або всій організації досягати своїх цілей.

На кожній людині в організації лежить відповідальність озвучувати потенційні (можливі) заперечення на пропозиції, рішення, існуючі <a href="glossary.html#entry-agreement" class="glossary-tooltip" data-toggle="tooltip" title="Угода: Узгоджений з інструкцією, процесом, протоколом або політикою, призначеним для керування потоком цінностей.">домовленості</a> або дії.

Особи, які несуть відповідальність за певні дії або (пропоновані) домовленості, відповідальні також за *розгляд аргументів і роботу з озвученими запереченнями*, якщо це допоможе наблизитися до цілей організації.

При формулюванні потенційних (можливих) заперечень потрібно враховувати:

- чому <a href="glossary.html#entry-intended-outcome" class="glossary-tooltip" data-toggle="tooltip" title="Очікуваний результат: Очікуваний результат угоди, дії, проекту або стратегії.">очікуваний результат</a> не буде (повністю) досягнуто: **результативність**
- чому робота відповідно до пропонованого плану передбачає марнування ресурсів: **доцільність**
- негативні наслідки, які можуть виникнути десь іще (у тому ж <a href="glossary.html#entry-domain" class="glossary-tooltip" data-toggle="tooltip" title="Домен: Окрема сфера впливу, діяльності та прийняття рішень всередині організації.">домені</a>, в організації або за її межами): **побічний ефект**

Інформацію, що міститься в запереченнях, можна використовувати для поліпшення:

-   поточної та запланованої діяльності
-   виконання прийнятих рішень
-   поточних угод
-   пропозицій
-   загального розуміння драйверів

Створюйте культуру, в якій людям буде комфортно піднімати *потенційні* заперечення в будь-який момент, тоді вони зможуть спокійно ухвалювати рішення - *достатньо хороші на цей момент і достатньо безпечні, щоб пробувати*. Це, своєю чергою, створить перевагу до того, щоб випробовувати все на практиці, а не намагатися передбачити та врахувати всі можливі сценарії заздалегідь.

Залучайте широкий спектр точок зору і будьте готові ставити під сумнів свою власну думку, виявляти, що й коли змінювати, і кайфуйте від коротких ітерацій, проведення експериментів, отримуйте уроки з результатів ваших дій - у процесі руху.


## Занепокоєння

**Не всі наведені аргументи є запереченнями, але вони можуть виявити занепокоєння:**

_**Занепокоєння** - це припущення, що не може (наприклад, зараз) бути підкріплене аргументацією або достатніми доказами, щоб довести його доречність або обґрунтованість тим, хто його розглядає._

Занепокоєні сторони можуть інформувати людей про шляхи подальшого розвитку угод, включаючи внесення змін до угоди, які зменшують занепокоєння, додавання певних критеріїв оцінювання або коригування частоти оцінювання. Висловлюйте занепокоєння, якщо вважаєте, що їх варто розглянути.

Визначає, чи є аргумент запереченням або занепокоєнням, іноді залежить від контексту.

Якщо є сумніви щодо того, чи є у вас заперечення чи занепокоєння, будьте активними та і запитайте інших щоб дізнатися, що вони думають. (див. [Перевіряйте, чи Кваліфікуються Аргументи як Заперечення](test-arguments-qualify-as-objections.html)).
