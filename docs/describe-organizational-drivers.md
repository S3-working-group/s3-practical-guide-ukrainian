---
title: "Опис Організаційних Драйверів"
next_page_title: "Знаходження Консенсусу"
next_page_url: "consent-decision-making.html"
prev_page_title: "Навігація через Напруженість"
prev_page_url: "navigate-via-tension.html"
---


<div class="card summary"><div class="card-body">Опишіть драйвери організації, щоб їх зрозуміти, обговорити та запам'ятати.
</div></div>

Опис <a href="glossary.html#entry-organizational-driver" class="glossary-tooltip" data-toggle="tooltip" title="Організаційний драйвер: Драйвер - це мотив, який спонукає людину або групу реагувати на конкретну ситуацію. Драйвер вважається **організаційним драйвером**, якщо реагування на нього допоможе організації створити цінність, усунути втрати або уникнути непередбачуваних наслідків.">драйверів</a> може виконуватися групою осіб або окремою людиною. Залежно від їхньої точки зору, вони можуть вирішити пояснити драйвер як **проблему**, яку необхідно вирішити, або як **можливість**, яку можна використовувати.

Простий спосіб описати драйвер - це пояснити:

-   **Що відбувається …:**
    -   **поточна ситуація**
    -   **ефект** цієї ситуації на організацію
-   … і **, що необхідно:**
    -   **потреби** організації щодо цієї ситуації
    -   **вплив** від задоволення цієї потреби

Запишіть коротке, але вичерпне резюме. Інформації має бути достатньо, щоб читач зрозумів, чому потрібно вжити заходів або впровадити рішення.

Намагайтеся вкластися в одне або два речення, щоб інформацію можна було легко запам'ятовувати й обробляти.

Додаткова інформація про драйвер може зберігатися в журналі (логбуку).

![Опис Організаційних Драйверів](img/process/describe-organizational-drivers.png)

## Наприклад:

> _"На кухні безлад: немає чистих чашок, раковина переповнена посудом, неможливо швидко випити кави та повернутися до роботи. Нам потрібна кухня в придатному для використання стані, щоб ми могли зосередитися на нашій роботі"._

## 1. Поточна Ситуація

> _"На кухні безлад: немає чистих чашок, раковина переповнена посудом..."_

Опишіть поточну ситуацію:

- Коротко фіксуйте суть того, що відбувається, і, якщо необхідно, контекст, в якому це відбувається.
- Будьте об'єктивними - описуйте спостереження та уникайте оцінок.

## 2. Ефект:

> _"...неможливо швидко випити кави та повернутися до роботи"._

Поясніть ефект від цієї ситуації на організацію:

- Поясніть, **чому** ситуація потребує уваги: як вона впливає на організацію?
- Чітко вказуйте, чи є ефект актуальним або очікуваним.
- Поясніть виклики, втрати, можливості або здобутки.

## 3. Потреба

> _"Нам потрібна кухня в придатному для використання стані"_

Поясніть <a href="glossary.html#entry-need" class="glossary-tooltip" data-toggle="tooltip" title="Потреба: Відсутність чогось бажаного або необхідного (потреба).">потребу</a> організації у зв'язку з цією ситуацією:

- **Потреба організації** - це все, що потрібно команді (або окремій особі) для ефективного управління <a href="glossary.html#entry-domain" class="glossary-tooltip" data-toggle="tooltip" title="Домен: Окрема сфера впливу, діяльності та прийняття рішень всередині організації.">доменом</a>.
- Будьте конкретними, чия це потреба ("нам потрібно", "їм потрібно", "мені потрібно").
- Якщо існує незгода про потребу, це допомагає дистанціюватися від конкретних рішень і зосередитися на тому, чого не вистачає організації в цій ситуації.

## 4. Вплив

> _"щоб ми могли зосередитися на нашій роботі"._

Опишіть вплив від задоволення цієї потреби:

- Поясніть потенційні переваги, можливості або навіть <a href="glossary.html#entry-intended-outcome" class="glossary-tooltip" data-toggle="tooltip" title="Очікуваний результат: Очікуваний результат угоди, дії, проекту або стратегії.">бажаний результат</a> реагування на цю потребу.
- Вплив може бути очевидним або неявним, особливо коли наслідки поточної ситуації вже описані.

## Перегляд Драйверів

Переконайтеся, що ви регулярно переглядаєте драйвери, щоб поглибити розуміння того, що відбувається і що потрібно.

Корисні запитання для перегляду драйвера:

-   Чи є опис ситуації (все ще) правильним?
-   Чи все ще ми пов'язуємо з ситуацією ті самі потреби?
-   Драйвер все ще знаходиться в нашому домені?
-   Чи зберігає драйвер своє значення?

